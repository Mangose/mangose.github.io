# Terms
Regulamin korzystania z aplikacji MANGOSE

Preambuła
Niniejszy Regulamin określa warunki korzystania oraz funkcjonowania aplikacji Mangose – aplikacji do zarządzania zadaniami, projektami oraz przeznaczonej na urządzenia mobilne z i stanowi regulamin art. 8 ustawy z dnia 18 lipca 2002 r. o świadczeniu usług drogą elektroniczną (Dz.U. z 2019 r. poz. 123). Regulamin określa prawa, obowiązki i zakres odpowiedzialności Uczestników oraz Administratora.


§1
Definicje

Właściciel aplikacji – MAD DEV MAGDALENA BOROWSKA, dalej zwany Mangose.
Aplikacja Mangose – aplikacja na urządzenia elektroniczne: telefony, tablety, komputery udostępniana jest Użytkownikom do zarządzania zadaniami, projektami oraz zespołami 
Użytkownik  – pojedynczy użytkownik aplikacji Mangose 
Konto – indywidualny dostęp do aplikacji
Kanał komunikacyjny – adres email Właściciela aplikacji służący do przyjmowania zgłoszeń w zakresie działania i funkcjonowania aplikacji.

§2
Postanowienia wstępne
Mangose udostępnia aplikację, w ramach której możliwe jest do zarządzania zadaniami, projektami oraz zespołami.
Aplikacja umożliwia Użytkownikowi:
Zalogowanie pojedynczym użytkownikom przy darmowej wersji aplikacji;
Zalogowanie i zarządzanie zespołem pracowników przy płatnej wersji aplikacji; 
Korzystanie z darmowego bądź płatnego konta 
W celu prawidłowego działania aplikacja wykorzystuje następujące dane:
Nazwa użytkownika
E - mail;
Czas aktywności aplikacji
Dane użytkownika i transakcji w przypadku płatnego konta;
§ 3
Zobowiązania Mangose
Udostępnienie aplikacji „Mangose” do bezpłatnego pobrania z ogólnodostępnych kanałów dystrybucyjnych właściwych dla aplikacji mobilnych.
Utrzymywanie sprawności działania aplikacji w zakresie umożliwiającym niezakłócone korzystanie z niej.
Pomoc techniczna w zakresie obsługi i funkcjonowania aplikacji (poprzez udostępnienie instrukcji obsługi).
W przypadku wystąpienia problemów globalnych w funkcjonowaniu aplikacji (przez problem globalny rozumie się przerwę w funkcjonowaniu aplikacji wywołaną jej awarią, aktualizacją lub innym zdarzeniem utrudniającym lub uniemożliwiającym korzystanie) podjęcie niezwłocznych działań w celu przywrócenia pełnej funkcjonalności aplikacji.
Mangose nie ponosi odpowiedzialności za nieprawidłowe działanie aplikacji wywołanie siłą wyższą lub umyślnym, celowym działaniem osób trzecich, jak również gdy nieprawidłowe działanie aplikacji wynika z jej nieprawidłowego użytkowania.
Mangose nie ponosi odpowiedzialności za udostępniane przez Użytkowników pliki, w tym także zdjęć. 

§ 4 
Zobowiązania Użytkownika
Użytkownik zobowiązuje się wykorzystywać aplikację zgodnie z jej przeznaczeniem oraz poszanowaniem praw przysługujących Właścicielowi aplikacji.
Wszelkie informacje wysyłane za pośrednictwem aplikacji muszą być zgodne z prawem, dobrymi obyczajami, przy czym zabrania się wykorzystywania aplikacji sprzecznie z jej przeznaczeniem lub w inny sposób sprzeczny z prawem, w tym do wprowadzania innych użytkowników w błąd, propagowania treści rasistowskich lub naruszania dóbr osobistych osób trzecich. 
Informowanie Właściciela aplikacji za pośrednictwem właściwego kanału komunikacyjnego tj. adresu email support@mangose.co o nieprawidłowościach w funkcjonowaniu aplikacji.
Użytkownik ma prawo do zaprzestania korzystania z aplikacji w każdym czasie i z dowolnych przyczyn. Przez zaprzestanie korzystania rozumie się usunięcie aplikacji z urządzenia Użytkownika.
Korzystanie z aplikacji oznacza zgodę na otrzymywanie za pośrednictwem aplikacji informacji handlowych.

§ 5
Reklamacje i tryb ich rozpatrywania
Wszelkie reklamacje użytkowników powinny być zgłoszone niezwłocznie do właściciela aplikacji na adres email: support@mangose.app 
W zależności od stopnia skomplikowania reklamacji, odpowiedź na nią zostanie udzielona niezwłocznie, jednak nie później niż w terminie 30 dni od otrzymania przez właściciela aplikacji zgłoszenia.
Reklamacja w rozumieniu niniejszego paragrafu nie jest tożsama z problemem globalnym określonym w § 3 pkt. 4 regulaminu.

§ 6 
Ochrona danych osobowych, polityka prywatności oraz ochrona własności intelektualnej 
Do przetwarzania danych osobowych w rozumieniu ustawy z dnia 10 maja 2018 r. o ochronie danych osobowych (Dz. U. 2018 poz. 1000), w związku ze świadczeniem usług drogą elektroniczną, stosuje się przepisy ustawy o świadczeniu usług drogą elektroniczną.
Dane Użytkowników aplikacji portalu przetwarzane są przez właściciela aplikacji.
Zbierane dane są wykorzystywane przez właściciela aplikacji do optymalizacji działalności oraz prowadzenia działań marketingowych. Dodatkowo zebrane dane po zakończeniu korzystania z aplikacji będą wykorzystane zgodnie z art. 19 ust. 2 ustawy z dnia 18 lipca 2002 r. o świadczeniu usług drogą elektroniczną (Dz.U.2017.0.1219 t.j), na co Użytkownik wyraża zgodę.
Aplikacja wykorzystuje pliki Cookies w celach statystycznych, reklamowych oraz funkcjonalnych. Dzięki nim właściciel aplikacji może indywidualnie dostosować stronę do potrzeb użytkownika. Użytkownik może zaakceptować pliki Cookies albo ma możliwość wyłączenia ich w przeglądarce, dzięki czemu nie będą zbierane żadne informacje.
Jeśli Użytkownik wyrazi zgodę, jego dane osobowe mogą być wykorzystane dla celów informowania go o nowych usługach oferowanych przez aplikacje.
Powierzone dane osobowe są przechowywane i zabezpieczone zgodnie z zasadami określonymi w obowiązujących przepisach prawa.
Każdemu zarejestrowanemu Użytkownikowi, który udostępnił swoje dane osobowe, właściciel aplikacji zapewnia dostęp do treści swoich danych i prawie ich poprawiania oraz ich sprostowania, usunięcia, ograniczenia przetwarzania, prawo do przenoszenia danych, prawo wniesienia sprzeciwu wobec przetwarzania danych, prawo wniesienia sprzeciwu wobec profilowania, prawo do cofnięcia każdej zgody w dowolnym momencie oraz prawie wniesienia skargi do Prezesa Urzędu Ochrony Danych Osobowych .
Podawanie danych osobowych Użytkowników jest dobrowolne.
We wszystkich sprawach związanych z przetwarzaniem danych osobowych oraz realizacją praw związanych z przetwarzaniem można się kontaktować z administratorem danych za pośrednictwem e-mail: support@mangose.co.
Właściciel aplikacji zobowiązuje się do zabezpieczenia danych osobowych i ochrony zgodnie z obowiązującymi przepisami prawa, w szczególności poprzez użycie protokołu SSL do wszystkich transmisji danych i zarządzanej zapory, aby chronić serwery właściciela aplikacji.
Właściciel aplikacji nie przekazuje, nie sprzedaje i nie użycza zgromadzonych danych osobowych Użytkowników innym osobom lub instytucjom, chyba że dzieje się to na żądanie uprawnionych organów państwa na potrzeby prowadzonych przez nie postępowań.
Właściciel aplikacji może ujawnić dane zawierające ogólne zestawienia statystyczne dotyczące ogólnego użytkowania aplikacji bez podawania danych umożliwiających identyfikację Użytkowników.
Szczegółowe informacje dotyczące przetwarzania danych osobowych znajdują się w polityce prywatności dostępnej na stronie aplikacji.
§ 14
Postanowienia końcowe
Właściciel aplikacji zastrzega sobie prawo do dokonywania zmian Regulaminu z ważnych przyczyn to jest: zmiany przepisów prawa, zmiany sposobów płatności - w zakresie, w jakim te zmiany wpływają na realizację postanowień niniejszego Regulaminu. O każdej zmianie właściciel aplikacji poinformuje użytkowników z co najmniej 7 dniowym wyprzedzeniem.
W sprawach nieuregulowanych w niniejszym Regulaminie mają zastosowanie powszechnie obowiązujące przepisy prawa polskiego, w szczególności: Kodeksu Cywilnego; ustawy o świadczeniu usług drogą elektroniczną z dnia 18 lipca 2002 r. (Dz.U. 2002 nr 144, poz. 1204 ze zm.) oraz inne właściwe przepisy powszechnie obowiązującego prawa.
Regulamin jest dostępny na stronie internetowej pod adresem: [https://www.mangose.app/page/terms](https://www.mangose.app/page/terms).
Regulamin wchodzi w życie z dniem 1 maja 2022
